---
layout: lesson
title: Závěr
subtitle: Získané poznatky
quote: "\"Začni od začátku,\" řekl Král velmi vážně, \"a pokračuj, dokud nedojdeš na konec. Pak se zastav.\""
audio: /assets/audio/21lessons/4-00.m4a
permalink: conclusion
order: ch4-00
toc: true
---

Jak už jsem zmínil na začátku, myslím, že odpověď na otázku *“Co jste se naučili 
od Bitcoinu?”* bude vždy neúplná. Symbióza toho, co lze považovat za několik 
živých systémů - Bitcoinu, technosféry a ekonomiky - je příliš provázaná. Témat 
je velmi mnoho a věci se vyvíjejí příliš rychle na to, aby je jediný člověk 
dokázal plně pochopit.

I když mu plně nerozumíme a i přes všechny jeho zvláštnosti a zdánlivé nedostatky 
Bitcoin nepochybně funguje. Bloky produkuje zhruba každých deset minut a činí tak 
báječně. Čím déle bude Bitcoin fungovat, tím více lidí se rozhodne jej používat.

> "Je pravda, že věci jsou krásné, když fungují. Funkčnost je uměním."
> <cite>[Giannina Braschi]</cite>

Bitcoin je dítětem internetu. Exponenciálně roste a stírá hranice mezi obory. 
Není například jasné, kde končí sféra čistě technologická a kde začíná jiná. 
Přestože Bitcoin ke svému efektivnímu fungování vyžaduje počítače, k jeho 
pochopení informatika nestačí. Bitcoin je nejen neohraničený, co se týče jeho 
vnitřního fungování, ale také bez hranic, pokud jde o akademické disciplíny.

Ekonomie, politika, teorie her, peněžní historie, teorie sítí, finance, 
kryptografie, teorie informací, cenzura, právo a regulace, společenské 
uspořádání, psychologie - to a mnohé další jsou obory, které by mohly pomoci 
při snaze o porozumění tomu, jak Bitcoin funguje a co to je.

Za jeho úspěch není zodpovědný žádný konkrétní vynález. Je to kombinace více 
dříve nesouvisejících dílků pospojovaných herně-teoretickými pobídkami, které 
tvoří revoluci, jíž je Bitcoin. Právě tato krásná směs mnoha oborů dělá 
ze Satoshiho génia.

Stejně jako každý složitý systém musí i Bitcoin hledat kompromisy v oblasti 
efektivity, nákladů, bezpečnosti a mnoha dalších vlastností. Stejně jako 
neexistuje dokonalé řešení, jak z kruhu získat čtverec, bude i řešení problémů, 
které se Bitcoin snaží přinést, vždy nedokonalé.

> “Nevěřím, že ještě někdy budeme mít dobré peníze, dokud je nevytrhneme z rukou 
> vlády, tedy nemůžeme je vytrhnout z rukou vlády násilím, jediné, co můžeme udělat, 
> je nějakou mazanou oklikou zavést něco, co oni nemohou zastavit.”
> <cite>[Friedrich Hayek][sly roundabout way]</cite>

Bitcoin je tou mazanou oklikou, jak znovu zavést dobré peníze do světa. Činí tak 
umístěním suverénního jedince za každý jeden uzel, podobně jako se Da Vinci snažil 
vyřešit neřešitelný problém kvadratury kruhu umístěním Vitruviánského muže do jeho 
středu. Uzly účinně odstraňují jakýkoli koncept středu, čímž vytvářejí systém, 
který je překvapivě antifragilní a velmi obtížně vypnutelný. Bitcoin žije a tlukot 
jeho srdce pravděpodobně přežije všechny naše.

Doufám, že se vám těchto jednadvacet lekcí líbilo. Možná nejzásadnějším poznatkem 
je, že pokud chceme mít o Bitcoinu alespoň přibližný ucelený obraz, měli bychom jej 
zkoumat komplexně, z více úhlů pohledu. Stejně jako odstranění jedné části ze složitého 
systému zničí celek, zkoumání jednotlivých částí Bitcoinu izolovaně zřejmě poznamená 
jeho pochopení. Pokud jen jedna osoba vyškrtne ze svého slovníku slovo "blockchain" 
a nahradí ho výrazem "řetězec bloků", zemřu jako šťastný člověk.

V každém případě moje cesta pokračuje. Plánuji vydat se dál do hlubin této [králičí nory] 
a zvu vás, abyste se [přidali][patreon] k té jízdě.

[Buy the book »][amazon]

<!-- Patreon -->
[patreon]: https://patreon.com/dergigi
[amazon]: https://amzn.to/2Wa4qJo

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll

<!-- Internal -->
[sly roundabout way]: https://youtu.be/EYhEDxFwFRU?t=1124
[Giannina Braschi]: https://en.wikipedia.org/wiki/Braschi%27s_Empire_of_Dreams
[rabbit hole]: {{ 'rabbithole' | absolute_url }}
