---
layout: lesson
title: Lekce 19
subtitle: Soukromí není mrtvé
quote: "Všichni hráči hráli najednou, aniž by čekali na své pořadí, a po celou dobu se hádali z plných plic, takže královna byla během několika okamžiků v záchvatu zuřivosti, dupala kolem sebe a zhruba každou minutu vykřikovala \"pryč s jeho nebo její hlavou!\""
audio: /assets/audio/21lessons/3-19.m4a
image: /assets/images/nope.png
order: ch3-19
---

Pokud máme věřit odborníkům, soukromí je mrtvé [od 80. let][since the 80ies]. Pseudonymní 
vynález Bitcoinu a další události v nedávné historii však ukazují, že 
tomu tak není. Soukromí žije, byť uniknout státnímu šmírování není 
v žádném případě snadné.

Satoshi se usilovně snažil zahladit stopy a utajit svou totožnost. Po 
třinácti letech se stále neví, zda byl Satoshi Nakamoto jediná osoba, 
skupina lidí, muž, žena nebo [umělá inteligence cestující časem][time-traveling AI], která 
se sama spustila, aby ovládla svět. Konspirační teorie stranou, Satoshi 
se rozhodl identifikovat jako japonský muž, pročež nepředpokládám, ale 
respektuji jeho zvolené pohlaví a odkazuji na *něj*.

{% include image.html path="./assets/images/nope.png" caption="I am not Dorian Nakamoto." %}

Ať už je jeho skutečná identita jakákoli, Satoshi ji úspěšně skrýval. 
Dal povzbudivý příklad všem, kteří chtějí zůstat v anonymitě: je možné 
uchovat si na internetu soukromí.

> "Šifrování funguje. Správně implementované silné šifrovací systémy jsou 
> jednou z mála věcí, na které se můžete spolehnout."
> <cite>[Edward Snowden]</cite>

Satoshi nebyl prvním pseudonymním nebo anonymním vynálezcem a nebude ani 
posledním. Někteří tento pseudonymní styl publikování přímo napodobili, 
jako například Tom Elvis Yedusor známý z [MimbleWimble], zatímco jiní 
publikovali pokročilé matematické důkazy a přitom zůstali zcela [anonymní][anonymous].

Je to zvláštní nový svět, ve kterém žijeme. Svět, kde je identita nepovinná, 
příspěvky jsou přijímány na základě kvality a lidé mohou svobodně spolupracovat 
a obchodovat. Bude trvat nějakou dobu, než se s těmito novými paradigmaty 
sžijeme, ale pevně věřím, že to všechno má potenciál změnit svět k lepšímu.

Všichni bychom si měli připomenout, že soukromí je [základním lidským právem][fundamental human right]. 
A dokud budou lidé tato práva uplatňovat a bránit, boj o soukromí ještě 
zdaleka neskončil. Bitcoin mě naučil, že soukromí není mrtvé.

---

{% include links.html lesson=19 %}

[since the 80ies]: https://books.google.com/ngrams/graph?content=privacy+is+dead&year_start=1970&year_end=2019&corpus=15&smoothing=3&share=&direct_url=t1%3B%2Cprivacy%20is%20dead%3B%2Cc0
[time-traveling AI]: https://blockchain24-7.com/is-crypto-creator-a-time-travelling-ai/
["I am not Dorian Nakamoto."]: http://p2pfoundation.ning.com/forum/topics/bitcoin-open-source?commentId=2003008%3AComment%3A52186
[Edward Snowden]: https://www.theguardian.com/world/2013/jun/17/edward-snowden-nsa-files-whistleblower
[MimbleWimble]: https://github.com/mimblewimble/docs/wiki/MimbleWimble-Origin
[anonymous]: https://oeis.org/A180632/a180632.pdf
[fundamental human right]: http://www.un.org/en/universal-declaration-human-rights/

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
