---
layout: lesson
title: Lekce 8
subtitle: Finanční negramotnost
quote: "A za jakou nevzdělanou holčičku mě bude považovat, když se jí na to zeptám! Ne, nikdy se nebudu ptát: možná to někde uvidím napsané."
audio: /assets/audio/21lessons/2-08.m4a
image: /assets/images/debt-clock.jpg
order: ch2-08
---

Jednou z nejpřekvapivějších věcí pro mě bylo, kolik financí, ekonomie 
a psychologie je potřeba k pochopení na první pohled čistě *technického* 
systému - počítačové sítě. Abych parafrázoval malého chlapíka 
s chlupatýma nohama: "Je to nebezpečná věc, Frodo, vkročit do Bitcoinu. 
Přečteš si whitepaper, a když si nedáš pozor na nohy, nevíš, kam tě to 
může zavát."

Chcete-li pochopit nový měnový systém, musíte se seznámit s tím starým. 
Velmi brzy jsem si začal uvědomovat, že úroveň finančního vzdělání, jíž 
jsem byl obdařen v rámci školského systému, byla v podstatě *nulová*.

Začal jsem si klást spoustu otázek jako pětileté dítě: Jak funguje bankovní 
systém? Jak funguje burza? Co jsou to fiat peníze? Co jsou běžné peníze? 
Proč je [tolik dluhů][so much debt]? Kolik peněz se vlastně tiskne a kdo o tom rozhoduje?

Po lehké panice z míry mé nevědomosti jsem našel uklidnění v tom, že jsem 
v dobré společnosti.

> "Není ironií, že mě Bitcoin naučil o penězích víc než všechny ty roky, 
> které jsem strávil prací pro finanční instituce? ...včetně začátku 
> mé kariéry v centrální bance"
> <cite>[aarontaycc]</cite>

> "Za poslední tři měsíce v kryptu jsem se naučil více o financích, ekonomii, 
> technologiích, kryptografii, lidské psychologii, politice, teorii her, 
> legislativě a o sobě samém než za poslední tři a půl roku studia 
> na vysoké škole" 
> <cite>[bitcoindunny]</cite>

To jsou jen dvě z [mnoha přiznání][many confessions] na twitteru. Bitcoin, jak jsme se 
dozvěděli v [Lekci 1][Lesson 1], je živá věc. Mises tvrdil, že ekonomie je také živá 
věc. A jak všichni víme z vlastní zkušenosti, živé věci je ze své podstaty 
obtížné pochopit.

> "Vědecký systém je jen jednou ze zastávek v nekonečném procesu hledání 
> poznání. Je nutně ovlivněn neúplností, která je vlastní každému lidskému 
> úsilí. Uznání těchto skutečností však neznamená, že současná ekonomie 
> je zaostalá. Znamená to pouze, že ekonomie je živá věc - a žít znamená 
> jak nedokonalost, tak změnu."
> <cite>[Ludwig von Mises]</cite>

Všichni čteme ve zprávách o různých finančních krizích, přemýšlíme o tom, 
jak fungují rozsáhlé finanční sanace, a jsme zmateni skutečností, že nikdo 
nikdy nebyl pohnán k odpovědnosti za škody, které se pohybují v bilionech. 
Stále jsem zmatený, ale alespoň začínám mít přehled o tom, co se ve světě 
financí děje.

Někteří lidé jdou dokonce tak daleko, že všeobecnou negramotnost v těchto 
tématech přisuzují systémové, záměrné neznalosti. Zatímco dějepis, fyzika, 
biologie, matematika a jazyky jsou součástí našeho vzdělávání, svět peněz 
a financí je překvapivě probírán pouze povrchně, pokud vůbec. Zajímalo by mě, 
zda by lidé byli stále ochotni se zadlužovat v takové míře jako v současnosti, 
kdyby se každý člověk vzdělával v oblasti osobních financí a fungování peněz 
a dluhů. Tak si říkám, kolik vrstev hliníku je asi tak potřeba na kvalitní 
alobalový klobouk. Nejspíš tak tři.

> "Tyto krachy, tyto bailouty, to nejsou náhody. A náhoda není ani to, 
> že ve školách neexistuje finanční vzdělávání. [...]
> Je to promyšlené. Stejně jako před občanskou válkou bylo nezákonné 
> vzdělávat otroky, tak se ve škole nesmíme učit o penězích."
> <cite>[Robert Kiyosaki]</cite>

Stejně jako v Čaroději ze země Oz nám bylo řečeno, že si nemáme všímat muže 
za oponou. Na rozdíl od Čaroděje ze země Oz však nyní máme [skutečné kouzlo][real wizardry]: 
otevřenou síť přenosu hodnot bez hranic, která je odolná vůči cenzuře. Žádná 
opona neexistuje a kouzla jsou [viditelná pro všechny][visible to anyone].

Bitcoin mě naučil nahlédnout za oponu a čelit své finanční negramotnosti.

---

{% include links.html lesson=8 %}

[Lesson 1]: {{ '1' | absolute_url }}
[so much debt]: http://www.usdebtclock.org/
[aarontaycc]: https://twitter.com/aarontaycc/status/1072880815661436928?s=19
[bitcoindunny]: https://twitter.com/BitcoinDunny/status/935330541263519745
[many confessions]: https://twitter.com/search?q=bitcoin%20AND%20I%20AND%20%28learned%20OR%20taught%29&src=typd
[Ludwig von Mises]: https://mises.org/library/human-action-0/html/p/607
[Robert Kiyosaki]: https://youtu.be/abMQhaMdQu0?t=698
[real wizardry]: https://external-preview.redd.it/8d03MWWOf2HIyKrT8ThBGO4WFv-u25JaYqhbEO9b1Sk.jpg?width=683&auto=webp&s=dc5922d84717c6a94527bafc0189fd4ca02a24bb
[visible to anyone]: https://github.com/bitcoin/bitcoin

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
