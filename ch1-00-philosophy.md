---
layout: lesson
title: Kapitola I
subtitle: Filosofie
quote: "Myš se na ni podívala poněkud zkoumavě a zdálo se jí, že mrká jedním ze svých oček, ale nic neřekla."
audio: /assets/audio/21lessons/1-00.m4a
permalink: philosophy
order: ch1-00
toc: true
---

Podíváme-li se na Bitcoin povrchně, můžeme dojít k závěru, že je pomalý, 
nehospodárný, nepotřebný a příliš paranoidní. Při zvídavém pohledu by však 
mohl člověk zjistit, že Bitcoin není takový, jakým se na první pohled zdá.

Bitcoin umí vzít vaše předpoklady a postavit je na hlavu. Po nějaké době, 
zrovna když už jste si zase připadali silní v kramflecích, Bitcoin znovu 
přiletí jako neřízená střela a vaše předpoklady opět rozbije.

{% include image.html path="./assets/images/blind-monks.jpg" caption="Slepí mniši zkoumající Bitcoinového býka" %}

Bitcoin je plodem mnoha oborů. Stejně tak jako slepí mniši zkoumají slona, 
každý, kdo přistupuje k této nové technologii, tak činí z jiného úhlu. 
A každý dojde k odlišným závěrům o povaze tohoto zvířete.

Následující lekce se týkají některých mých předpokladů, které Bitcoin 
zbořil, a závěrů, k nimž jsem dospěl. V prvních čtyřech lekcích se věnuji 
filozofickým otázkám neměnnosti, vzácnosti, lokality a identity.

{% include lesson-list.html chapter="1"%}

Pátá lekce zkoumá, jak je příběh vzniku bitcoinu nejen fascinující, ale 
pro tento systém bez vůdce naprosto zásadní. Poslední dvě lekce této 
kapitoly zkoumají sílu svobody slova a hranice našeho individuálních 
poznání, odrážející se v překvapivé hloubce Bitcoinové králičí nory.

Doufám, že svět Bitcoinu pro vás bude stejně poučný, fascinující a zábavný, 
tak jako pro mě byl a stále je. Zvu vás, abyste následovali bílého králíka 
a prozkoumali hlubiny této králičí nory. A teď si podržte své kapesní 
hodinky, skočte dolů a užijte si pád.

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
