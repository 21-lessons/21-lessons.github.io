---
layout: lesson
title: Kapitola II
subtitle: Ekonomika
quote: "U vchodu do zahrady stál velký růžový strom: růže na něm byly bílé, ale byli u něj tři zahradníci a pilně je natírali na červeno. Alence to připadalo velmi zvláštní..."
audio: /assets/audio/21lessons/2-00.m4a
permalink: economics
order: ch2-00
toc: true
---

Peníze nerostou na stromech. Věřit, že rostou, je pošetilé a naši rodiče 
dbají na to, abychom to věděli, opakujíce toto rčení jako mantru. Nabádají nás, 
abychom s penězi nakládali moudře, neutráceli je lehkomyslně a v dobrých 
časech je šetřili, aby nám pomohly přečkat časy zlé. Peníze ostatně nerostou 
na stromech...

Bitcoin mě naučil o penězích víc, než jsem si kdy myslel, že budu potřebovat 
vědět. Díky němu jsem byl nucen probádat historii peněz, bankovnictví, různé 
školy ekonomického myšlení a mnoho dalších témat. Snaha pochopit Bitcoin mě 
zavedla na spoustu cest, z nichž některé se snažím prozkoumat v tomto seriálu.

V prvních sedmi lekcích byly projednány některé filozofické otázky, kterých 
se Bitcoin dotýká. V dalších sedmi lekcích se blíže podíváme na problematiku 
peněz a ekonomiky.

{% include lesson-list.html chapter="2"%}

Opět budu schopen pouze lehce zmapovat povrch. Bitcoin je nejen ambiciózní, 
ale má také široký a hluboký záběr, takže není možné pokrýt všechna relevantní 
témata v jediné lekci, eseji, článku nebo knize. Mám dokonce pochybnosti, 
zda-li je něco takového vůbec reálné.

Bitcoin je novou formou peněz, a proto je pro jeho pochopení naprosto nezbytné 
studovat ekonomii. Zabývajíc se podstatou lidského jednání a interakcí 
ekonomických subjektů, je ekonomie pravděpodobně jedním z největších a zároveň 
nejzamotanějších kousků skládačky jménem Bitcoin.

Ještě jednou opakuji, že tyto lekce jsou rozborem různých věcí, které jsem se 
naučil od Bitcoinu. Jsou osobní reflexí mé cesty dolů králičí norou. Vzhledem 
k tomu, že nemám ekonomické vzdělání, nacházím se rozhodně mimo svou komfortní 
zónu a především jsem si vědom toho, že jakékoliv mé případné poznatky jsou 
neúplné. Budu se snažit nastínit, co jsem se naučil, i když riskuji, že ze sebe 
udělám hlupáka. Koneckonců se stále snažím odpovědět na otázku: [*“Co jste se 
naučili od Bitcoinu?”*][the question]

Po sedmi lekcích zkoumaných optikou filozofie se podívejme na dalších sedm lekcí 
optikou ekonomie. Ekonomická třída je vše, co vám pro tentokrát mohu nabídnout. 
Cílová destinace: **zdravé peníze**.

[the question]: https://twitter.com/arjunblj/status/1050073234719293440

<!-- Wikipedia -->
[alice]: https://en.wikipedia.org/wiki/Alice%27s_Adventures_in_Wonderland
[carroll]: https://en.wikipedia.org/wiki/Lewis_Carroll
